---
id: kampanya-tanimlama
title: Kampanya Tanımlama
---

Ürünlere uygulanacak kampanyaların tanımlandığı sayfadır.

Yeni bir kampanya oluşturmak için **Ekle** butonuna tıklanır. Var olan bir kampanya kaydı üzerinde güncelleme yapmak için istenen kaydın üzerine tıklayarak ilgili kampanya sayfası açılır. Açılan sayfadaki alanlarla ilgili detaylar aşağıdaki gibidir;

## 1. Genel Bilgiler

|Alan Adı|Açıklama|
|--|--|
|Başlık|Kampanyanın isminin girildiği alandır. Promosyon popup'ında ve müşteri sepetinde görülecek  başlık bilgisidir.|
|Promosyon Metni|Kampanyaya ait her türlü açıklamanın yapıldığı alandır. Kampanyalar anasayfasında ve kampanya seçimi popup'ında müşteriye gösterilir.|
|Dil|Sitenin öndeğer dili otomatik olarak bu alanda seçili olarak gelecektir.<br>Çoklu Dil yapısıyla ilgili ayrıntılı bilgi almak için [Tıklayın](coklu-dil.md)|
|Fiyat Tipi	|Kampanyanın geçerli olduğu fiyat tipinin seçildiği alandır. Boş bırakıldığında bütün fiyat tipleri için geçerli olacaktır.|
|Başlangıç Tarihi|Kampanyanın başladığı tarihin girildiği alandır.|
|Bitiş Tarihi|Kampanyanın bitiş tarihinin girildiği alandır. Boş bırakılırsa kampanya, başlangıç tarihinden itibaren ucu açık şekilde devrede kalır.|
|Ödeme Tipi	|Kampanyanın sadece belirlenmiş olan ödeme tipinde çalışmasını sağlamak amacı ile ödeme tipi seçilebilir. Bu bilgi girildiğinde kampanya uygulaması sepette değil bir sonraki adım olan ödeme bilgileri aşamasında yapılır.	|
|Banka|Kampanyanın sadece belirlenen bankalar ile ödeme yapıldığında çalışmasını sağlamak amacıyla banka seçilebilir. Bu bilgi girildiğinde kampanya uygulaması ödeme bilgileri aşamasında yapılır.|
|Durum|Yeni, Onaylı, Kapandı ve İptal seçenekerinden oluşur. Seçim butonuna tıklayarak kampanyanın durumunun seçildiği alandır.<br>**Yeni:** Henüz aktif olmayan, kayıt girişi durumundaki kampanyalardır. <br> ❗ _Sadece "Yeni" durumundaki kampanyalarda değişiklik yapılabilir._|
|Üyelik Tipi|Kampanyanın geçerli olacağı üyelik tipinin seçildiği alandır.<br> **Hepsi**: Bu seçim yapıldığında kampanya hem üyelikli hem de üyeliksiz alışverişlerde geçerli olur.<br> **Üyelikli**: Bu seçim yapıldığında kampanya sadece üyelikli alışverişlerde geçerli olur.<br>**Üyeliksiz**: Bu seçim yapıldığında kampanya sadece üyeliksiz alışverişlerde geçerli olur.|
|Üye Kategori|Üye kategorisnin seçildiği alandır. Üye kategorizasyonu olan projelerde bu alan kullanılabilir.|
|Depo|Kampanyanın geçerli olduğu deponun seçildiği alandır. Herhangi bir depo seçilmediğinde tüm depolar için geçerli olacaktır.|
|Maksimum Yararlanma Sayısı|Bu alana bir sayı girildiğinde (Örn. 100) kampanya **tamamlanmış** 100 adet siparişi hesaplar ve kapanır.|
|Zubizu Kampanya Kodu|Zubizu ile kampanya entegrasyonunda kullanılan alandır.|
|Email|Bu alan domain bazlı çalışmaktadır. Örn. @proj-e.com girildiği zaman kampanyadan sadece @proj-e.com mail uzantısına sahip kullanıcılar yaralanabilecektir.|
|Class|Önyüzde özelleiştirilmiş bir gösterim yapılması için frontend ekibi tarafından kullanılan alandır.|
|Icon|Ürünlerde bu kampanyaya bağlı olarak bir ikon gösterimi yapıldığı zaman kullanılan alandır.|
|Resim|Kampanya resminin seçildiği alandır. Eğer seçilecek resim kayıtlı değilse dosya yükleme butonunu kullanarak sisteme yeni bir resim yüklenebilir. Bu resim kampanyalar anasayfasında ve/veya kampanya seçimi popup'ında gösterilir.|
|Promosyon Sırası|Bir sepete aynı gruptan birden fazla kampanyanın uygulanmaması durumunu sağlamak üzere, aynı grup kampanyaları belirlemek için kullanılır. Her grubun içerisindeki kampanyaların sepete uygulanma sırasını belirlemek için kullanılır. Müşteri tarafından özellikle bir kampanya seçimi yapılmadıysa sepette girilen sıra ile kampanyalar uygulanmaya çalışılır, seçim yapıldıysa kriterlere uygun olmak koşulu ile seçilen kampanya uygulanır.|
|Ent. Kodu|Kampanyanın ticari sistemdeki karşılığıdır. Sipariş ve fatura entegrasyonu sırasında ihtiyaca göre kampanyaya giren siparişlerde bu kodun entegrasyon ile gönderilmesini sağlar.|
|Platform|Kampanyanın çalışacağı platformun seçildiği alandır. Herhangi bir seçim yapılmadığında tüm platformlarda geçerli olacaktır.|
|Kategori Seti|Sistemde daha önceden varsa tanımlı olan kategori setinin seçildiği alandır.|
|Kampanya Sihirbazı Aktif Mi?|Sihirbaz (çoklu seçimli) kampanyaya dahil olan ürünleri ürün detayda sepete ekle ye tıklandığında pop-up şeklinde seçimlerin yapıldığı özelliğin gösterilip gösterilmediğini sağlayan seçimdir.|
|Bu Kampanyayı Dağıtıma Dahil Etme|Bazı projelerde 1 al 1 bedava gibi kampanyalarda bedava olacak olan ürünü 0 TL olarak göstermemek için entegrasyonda toplam tutar dağıtılmaktadır. Bu kutucuk ile bu gibi durumlarda tutar dağıtımının yapılıp yapılmadığı kontrol edilebilmektedir.|
|Üye Bazında Tek Kullanım Aktif Mi?|Hazırlanan kampanyalarda hediye puan kurgusunun üye bazında tek kullanımlık olması için kullanılır. Bu kutucuk seçili olduğunda bu kurgu üye bazında bir sefer çalışır.|
|Kullanılabilecek Maksimum Puan|Hazırlanan kampanyalarda hediye edilecek maksimum puan tutarının belirlenmesi için kullanılır. Bu alana X tutar girildiğinde maksimum hediye edilecek tutara karşılık gelir.|
|||
|||

Yukarıdaki bilgileri doldurduktan sonra kampanya bilgilerini kaydetmek için **KAYDET** butonu kullanılır.

## 2. Uygulama Kriteri

Yukarıda doldurmuş olduğunuz formu kaydettikten sonra **Uygulama Kriterleri** ve **Uygulama Bilgileri** kısmı aktif olur. Uygulama kriterlerini oluşturmak için  **Ekle** butonuna tıkladığınızda aşağıdaki gibi bir ekran açılır.

|Alan Adı|Açıklama|
|--|--|
|Kriter Metni|Girilen kriterin müşterinin anlayacağı şekilde açıklandığı metinsel bölümdür. Açılan kampanya popup'ında girilen kritere ait yapılması gereken aksiyon detaylı bir şekilde anlatılmalıdır. Bu metin kritere ait ürünlerin seçildiği bölümün üzerinde müşteriye gösterilecektir.|
|Ürün Seçimi|Öncelikle ürünlerin hangi bazda ürün seçimi yapılacağı belirlenir. Ardından seçilen türe göre kriter belirlenir.|
|Ürün Seçenek|Ürün Seçiminde belirlenen ürünlerin seçenekleri bazlı kriter uygulamak için kullanılır. Örn. Seçilen ürünün sadece L (Large) bedeni dahil edilsin.|
|Sıra|Birden fazla kriterin olduğu kampanyalarda bu alan kullanılır. Belirlenen sıraya göre kriterler kontrol edilir.|
|Miktar|Kampanyanın uygulanabilmesi için alınması gereken ürün miktarının girildiği alandır.|
|Tutar|Kampanyanın uygulanabilmesi için gerekli tutarın girildiği alandır.<br> ❗ _Tutara vergi dahil ise 'vergi dahil', vergiler dahil değil ise 'vergi hariç' seçenekleri seçilir._  <br> ❗ _Miktar veya tutar bilgilerinden sadece birisi girilmelidir._ |
|Seçim Önceliği|Sepet kriter veya kriterler için kontrol edildiğinde hangi seçim sırasına göre yapılmasını sağlayan alandır.<br>**Örnek**: 3 Al 2 Öde gibi kampanyalarda en ucuz olan veya en pahalı olan ürünün bedava olması "Ucuzdan Pahalıya" veya "Pahalıdan Ucuza" kullanılır. |
|Bu Kriteri Her Zaman İndirimsiz Fiyata Uygula|Bu seçenek işaretlendiğinde ürün kampanyaya dahil olurken indirimsiz fiyatı üzerinden kampanyaya girer.|
|Ürünlerde İkon Veya Metin Görünsün Mü?|Kriterde belirlenen ürünlerde resim veya ikon görünüp görünmemesini sağlayan alandır.|
|Diğer Diller|Çoklu Dil yapısıyla ilgili ayrıntılı bilgi almak için [Tıklayın](coklu-dil.md)|

> ❗ _Birden fazla kriter tanımlandığı durumda tüm kriterlerin sağlanması gerekir kampanyanın hakedişinin kazanılması için. Bu durumda kriterler ve şeklinde çalışmaktadır._

Promosyon kriterlerini kaydetmek için **KAYDET** butonu kullanılır.
<br>
Uygulama Kriterlerinın alt kısmında bulunan kutucuklarla ilgili detaylar aşağıdaki gibidir;

|Alan Adı|Açıklama|
|--|--|
|Sepette başka promosyon uygulandı ise bu promosyonu dikkate alma (Aynı gruptaki promosyonlar için çalışır)|Aynı gruptaki kampanyalardan sadece ilk sıradakinin uygulanmasını sağlar.|
|Başka bir promosyondan ötürü indirim almış ürünleri promosyon kriteri için dikkate alma|Bu seçenek işaretlendiğinde başka bir promosyondan dolayı indirim almış ürünlerin bu kampanyada kullanılmasını engeller.|
|Ürün indirimli ise bu ürünü promosyon kriteri için dikkate alma|Ürünün kendisi indirimli ise bu ürün kampanya kriterleri için kullanılmaz.|

## 3. Uygulama Bilgileri (Hakediş)

Uygulama Bilgileri'nde yeni bir kayıt oluşturmak için **Ekle** butonu kullanılır. Açılan sayfada bulunan alanlarla ilgili detaylar aşağıdaki gibidir;

|Alan Adı|Açıklama|
|--|--|
|Uygulama Metni|Kullanıcının kampanya sonundaki hak edişinin ne şekilde uygulanacağının açıklandığı metinsel bölümdür. Açılan kampanya popup'ında bu bilgi gösterilecektir.|
|Uygulama Şekli	|Kampanyanın sepette olan ürünlere hangi sıra ile uygulanacağının seçildiği alandır.<br>**Kritere Giren En Düşük/Yüksek Birim Fiyattan Başlayarak:** Promosyon Kriterleri bölümü kullanılarak elde edilmiş olan ürünler üzerinden kampanya uygulaması işletilecekse bu iki seçenekten biri kullanılmalıdır. İki seçeneğin farkı; birincisinde kampanya uygulanacak ürün sistem tarafından en düşük birim fiyatlıdan başlayarak dikkate alınmaktadır, ikincisinde ise en yüksek birim fiyatlıdan başlayarak dikkate alınmaktadır. Örneğin; 3 Al 2 Öde Kampanyasında Kritere Giren En Düşük Birim Fiyattan Başlayarak seçeneği seçildiğinde kritere 3 tane ürün girer ise bunlardan en düşük fiyatlısına %100 indirim verilir.<br> **Sepette Uygun Olan Ürünlerden En Düşük/Yüksek Birim Fiyattan Başlayarak:** Kritere giren ürünler dışında sepette kalan ürünler üzerinden kampanya uygulaması işletilecekse bu iki seçenekten biri uygulanabilir.<br> **Kritere Giren ve Sepette Uygun Olan Ürünlerden En Düşük/YÜksek Birim Fiyattan Başlayarak:** Hem kritere giren hem de sepette kalan ürünler üzerinden kampanya uygulaması işletilecekse bu iki seçenekten biri kullanılabilir.<br> ❗ _Sepette uygun olan ürünler belirlenirken başka bir kampanyalardan dolayı kritere girmiş veya kampanya indirimi yapılmış ürünler dikkate alınmaz._|
|Ürün Seçimi|**Ürün, Marka, Kategori,Tedarikçi, Ürün Sınıfı, Ürün Tipi, Kritere Giren Ürünler** seçeneklerinden oluşur. Kampanyanın hangi ürünlere uygulanacağının seçildiği bölümdür. Ardından seçilen türe göre kriter belirlenir. Belirlenen ürünler uygulama şeklinde seçildiği haliyle kontrol edilir.|
|Tutarlar|İndirim uygulanacak ürünün tutarına verginin dahil olup olmayacağının seçildiği alandır.<br> ❗ _Tutara vergi dahil ise 'vergi dahil', vergiler dahil değil ise 'vergi hariç' seçenekleri seçilir._|
|Bu kampanya uygulama işlemini herzaman indirimsiz fiyata uygula|Bu seçenek işaretlendiğinde ürün kampanyaya dahil olurken indirimsiz fiyatı üzerinden kampanyaya girer.	|
|Miktar|Kampanya uygulaması belirlenen bir ürün adedi üzerinden ise miktar girilmelidir. Miktar girildiğinde alt satırda yer alan oran, indirim tutarı ve tutar kampanyalarını girilen adet kadar ürüne uygular. Miktar girilmediğinde ise alt satırdaki kampanya işlevleri uygulanabilecek tüm ürünleri tek ürün gibi varsayarak işletir. Örneğin; indirim uygulanabilicek 3 ürün var ise miktar 1 olarak girildiğinde sadece 1 tanesine indirim uygular. Aynı durumda miktar girilmediyse bu 3 ürünün toplam fiyatını girilen indirim ile orantılayarak uygular. Mesela tutar olarak 100 TL girildiğinde bu 3 ürünün diptoplamını 100 TL'ye indirir.	|
|Oran %|Ürünün fiyatına hangi oranda indirim yapılacağının girildiği alandır.|
|İndirim Tutarı	|Ürüne uygulanacak indirim tutarının girildiği alandır. <br> ❗ _İndirim tutarı ürün fiyatından fazla ise kampanya uygulanmaz._|
|Tutar|Ürünün kampanya sonunda gelmesi gereken son fiyatıdır. Sistem bunun için yapılması gereken indirimi kendisi belirler.<br> ❗ _Girilen ürün miktarı biden fazla ise, ürünlerin toplam fiyatı girilen tutar olacaktır._ <br> ❗ _Oran,indirim tutarı ve tutar alanlarından sadece bir tanesi girilmelidir._ |
|İnd. Tutar|İndirim olarak uygulanacak tutarın belirlendiği alandır. Örn. 10TL indirim.|
|Tutar|Bu alana bir değer girildiğinde sepetin son fiyatı değiştirir. Örn. Bu alan 10TL girildiğinde sepetin toplam tutarını 10TL yapar. Ürün Seçiminden ürün seçilmiş ise sadece ilgili ürünün son fiyatını 10TL yapar. |
|Puan Katı|Hazırlanan kampanyada “Kullanılabilecek Maksimum Puan” alanı dolu ise, bu alan aktif hale gelecektir. Bu alan default olarak 1 değerini alır.<br>❗ _Not: Ödeme ekranında kampanya tanımının genel bilgiler kısmında girilen puan tutarı kadar “Site içi puan” kullanıldığında Hakediş (Puan Katı) bölümünde belirlenen çarpan kadar sepette puan indirimi uygulanacaktır._ |
|Ürünlerde İkon Veya Metin Görünsün Mü?|Kriterde belirlenen ürünlerde resim veya ikon görünüp görünmemesini sağlayan alandır.|
|Diğer Diller|Çoklu Dil yapısıyla ilgili ayrıntılı bilgi almak için [Tıklayın](coklu-dil.md)|

> ❗ _**Oran %**, **İnd. Tutarı** ve **Tutar** veya şeklinde çalışmaktadır. Tek seferde sadece birisi uygulanabilmektedir._

Uygulama Bilgilerini kaydetmek için **KAYDET** butonu kullanılır.
<br>
Uygulama Bilgilerinin alt kısmında bulunan kutucuklarla ilgili detaylar aşağıdaki gibidir;

|Alan Adı|Açıklama|
|--|--|
|Bu promosyonu sepette bir kere uygula, başka örnek arama|Kampanya, seçilen uygulama şekline göre bir sepette bir defa uygulanır.|
|Ürün indirimli ise bu ürüne promosyon indirimi uygulama|Ürünün kendisi tek başına indirimde ise bu ürüne kampanya uygulanmaz.|
|Başka bir promosyondan ötürü indirim almış ürünlere promosyon indirimi uygulama	|Başka bir kampanya ile indirim almış ürünler bu kampanyanın uygulaması kapsamına alınmaz.|

