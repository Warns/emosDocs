Ürünlere uygulanacak kampanyaların tanımlandığı sayfadır.

**Yeni bir kayıt oluşturmak için;**

- **Ekle** butonuna, güncellenmek için istenen kaydın üzerine tıklanarak aşağıdaki formun açılması sağlanır. Açılan formdaki alanların açıklamaları aşağıda yer almaktadır.

**1. Sekme (Genel Bilgiler)**

|Alan Adı|Açıklama|Örnek|
|--|--|--|
|Başlık|Kampanyanın isminin girildiği alandır. Promosyon popup'ında ve müşteri sepetinde görülecek  başlık bilgisidir.	|%30 İndirim Kampanyası|
|Promosyon Metni	|Kampanyaya ait her türlü açıklamanın yapıldığı alandır. Kampanyalar anasayfasında ve kampanya seçimi popup'ında müşteriye gösterilir.	|Geçerlilik tarihi, faydalanma şartları gibi|
|Resim	| ***SS*** seçim butonu ile kampanya resminin seçildiği alandır.Eğer seçilecek resim kayıtlı değilse dosya yükleme butonunu kullanarak sisteme yeni bir resim yüklenebilir. Bu resim kampanyalar anasayfasında ve kampanya seçimi popup'ında gösterilir.	||
|Fiyat Tipi	|  ***SS*** butonuna tıklanarak kampanyanın geçerli olduğu fiyat tipinin seçildiği alandır. Boş bırakıldığında bütün fiyat tipleri için geçerli olduğu anlamına gelir.	|Perakende|
|Entegrasyon Kodu	|Kampanyanın ticari sistemdeki karşılığıdır. Sipariş ve fatura entegrasyonu sırasında ihtiyaca göre kampanyaya giren siparişlerde bu kodun entegrasyon ile gönderilmesini sağlar.	||
|Başlangıç Tarihi	|Kampanyanın başladığı tarihin girildiği alandır.|21.07.2012|
|Bitiş Tarihi	|Kampanyanın bitiş tarihinin girildiği alandır. Boş bırakılırsa kampanya, başlangıç tarihinden itibaren ucu açık şekilde devrede kalır.	||
|Ödeme Tipi	|Kampanyanın sadece belirlenmiş olan ödeme tipinde çalışmasını sağlamak amacı ile ödeme tipi seçilebilir. Bu bilgi girildiğinde kampanya uygulaması ödeme bilgileri aşamasında yapılır.	|Kredi kartı|
|Banka|Kampanyanın sadece belirlenen bankalar ile ödeme yapıldığında çalışmasını sağlamak amacıyla banka seçilebilir. Bu bilgi girildiğinde kampanya uygulaması ödeme bilgileri aşamasında yapılır.	|Garanti Bankası|
|Durum|Yeni,onaylı,kapandı ve iptal seçenekerinden oluşur. Seçim butonuna tıklanarak kampanyanın durumunun seçildiği alandır.<br>**Yeni:** Henüz aktif olmayan, kayıt girişi durumundaki kampanyalardır. <br>  ❗ _Sadece "Yeni" durumundaki kampanyalarda değişiklik yapılabilir._||
|Promosyon Grubu/Sırası	|**Grup:** Kampanyaları gruplandırmak için ileride anlatılacak olan bir sepete aynı gruptan birden fazla kampanyanın uygulanmaması durumunu sağlamak üzere, aynı grup kampanyaları belirlemek için kullanılır. <br>**Sıra:** Her grubun içerisindeki kampanyaların sepete uygulanma sırasını belirlemek için kullanılır. Müşteri tarafından özellikle bir kampanya seçimi yapılmadıysa sepette girilen sıra ile kampanyalar uygulanmaya çalışılır, seçim yapıldıysa kriterlere uygun olmak koşulu ile seçilen kampanya uygulanır.||
|Kampanya ürünlerde gösterilmesin	|Bu seçenek işaretlenmediğinde kampanyaya giren tüm ürünler için ürün detayında ve listelerinde "Kampanyalı Ürün" ikonu çıkacaktır. Ürün sepete atılmak istendiğinde müşteriye olası tüm kampanyalar gösterilir. Benzer şekilde ürün detayındaki kampanyalar tabında da ürüne ait olarak tüm kampanyalar görülecektir. <br>Eğer seçenek işaretlenirse kampanya ikonu ve kampanya gösterimi fonksiyonu çalışmayacaktır. Bu durumda sistem sepete bu kampanyayı uygulayıp uygulamayacağına en son kendisi karar verecektir.||
|Diğer Diller	|**Ekle** butonuna tıklanarak diğer dil seçenekleri eklenebilir ve  **Sil** butonuna tıklanarak seçilen bir dil silinebilir. Diğer dil seçenekleri sadece Başlık ve Promosyon Metni'ne uygulanır.||


>❗️ _Bu sayfanın en altındaki dil seçenekleri alanıdır._

Kampanya bilgilerini kaydetmek için **KAYDET** butonuna tıklayınız.

Yukarıda doldurmuş olduğunuz formu kaydettikten sonra **Promosyon Kriterleri** ve **Uygulama Bilgileri** kısmı aktif olur. Promosyon kriterlerini oluşturmak için  **Ekle** butonuna tıkladığınızda açılan aşağıdaki formu doldurmanız gerekir.

|Alan Adı|Açıklama|
|--|--|
|Kriter Metni	|Girilen kriterin müşterinin anlayacağı şekilde açıklandığı metinsel bölümdür. Açılan kampanya popup'ında girilen kritere ait yapılması gereken aksiyon detaylı bir şekilde anlatılmalıdır. Bu metin kritere ait ürünlerin seçildiği bölümün üzerinde müşteriye gösterilecektir.|
|< Ürün Seçimi >|Öncelikle ürünlerin hangi bazda ürün seçimi yapılacağı belirlenir. Ardından seçilen türe göre kriter belirlenir.	|
|Miktar|Kampanyanın uygulanabilmesi için alınması gereken ürün miktarının girildiği alandır.|
|Tutar|Kampanyanın uygulanabilmesi için gerekli tutarın girildiği alandır.<br> ❗ _Tutara vergi dahil ise 'vergi dahil', vergiler dahil değil ise 'vergi hariç' seçenekleri seçilir._  <br> ❗ _Miktar veya tutar bilgilerinden sadece birisi girilmelidir._ |
|Bu kampanya uygulama işlemini herzaman indirimsiz fiyata uygula	|Bu seçenek işaretlendiğinde ürün kampanyaya dahil olurken indirimsiz fiyatı üzerinden kampanyaya girer.|
|Diğer Diller	|**Ekle** butonuna tıklanarak diğer dil seçenekleri eklenebilir ve **Sil**  butonuna tıklanarak seçilen bir dil silinebilir. Diğer dil seçenekleri sadece uygulama kriter metnine uygulanır.|


Promosyon kriterlerini kaydetmek için **KAYDET** butonuna tıklayınız.

|Alan Adı|Açıklama|
|--|--|
|Sepette başka promosyon uygulandı ise bu promosyonu dikkate alma(aynı gruptaki promosyonlar için)	|Aynı gruptaki kampanyalardan sadece ilk sıradakinin uygulanmasını sağlar.|
|Başka bir promosyondan ötürü indiri almış ürünleri promosyon kriteri için dikkate alma	|Bu seçenek işaretlendiğinde başka bir promosyondan dolayı indirim almış ürünlerin bu kampanyada kullanılmasını engeller.|
|Ürün indirimli ise bu ürünü promosyon kriteri için dikkate alma|Ürünün kendisi indirimli ise bu ürün kampanya kriterleri için kullanılmaz.|

**Uygulama Bilgileri**'nde yeni bir kayıt oluşturmak için  **Ekle** butonuna tıklamanız ve aşağıdaki formu doldurmanız gerekmektedir.

|Alan Adı|Açıklama|
|--|--|
|Uygulama Metni	|Müşterinin kampanya sonundaki hak edişinin ne şekilde uygulanacağının açıklandığı metinsel bölümdür. Açılan kampanya popup'ında bu bilgi gösterilecektir.|
|Uygulama Şekli	|Kampanyanın sepette olan ürünlere hangi sıra ile uygulanacağının seçildiği alandır.<br> **Kritere Giren En Düşük/Yüksek Birim Fiyattan Başlayarak:** Promosyon Kriterleri bölümü kullanılarak elde edilmiş olan ürünler üzerinden kampanya uygulaması işletilecekse bu iki seçenekten biri kullanılmalıdır. İki seçeneğin farkı; birincisinde kampanya uygulanacak ürün sistem tarafından en düşük birim fiyatlıdan başlayarak dikkate alınmaktadır, ikincisinde ise en yüksek birim fiyatlıdan başlayarak dikkate alınmaktadır. Örneğin; 3 Al 2 Öde Kampanyasında Kritere Giren En Düşük Birim Fiyattan Başlayarak seçeneği seçildiğinde kritere 3 tane ürün girer ise bunlardan en düşük fiyatlısına %100 indirim verilir.<br> **Sepette Uygun Olan Ürünlerden En Düşük/Yüksek Birim Fiyattan Başlayarak:** Kritere giren ürünler dışında sepette kalan ürünler üzerinden kampanya uygulaması işletilecekse bu iki seçenekten biri uygulanabilir.<br> **Kritere Giren ve Sepette Uygun Olan Ürünlerden En Düşük/YÜksek Birim Fiyattan Başlayarak:** Hem kritere giren hem de sepette kalan ürünler üzerinden kampanya uygulaması işletilecekse bu iki seçenekten biri kullanılabilir.<br> ❗ _Sepette uygun olan ürünler belirlenirken başka bir kampanyalardan dolayı kritere girmiş veya kampanya indirimi yapılmış ürünler dikkate alınmaz._|
|Ürün Seçimi|**Ürün, marka, kategori,tedarikçi, ürün sınıfı** seçeneklerinden oluşur. Kampanyanın hangi ürünlere uygulanacağının seçildiği bölümdür. Ardından seçilen türe göre kriter belirlenir. ***SS*** butonuna tıklanarak ürün seçimi yapılabilir. Belirlenen ürünler uygulama şeklinde seçildiği haliyle kontrol edilir.|
|Tutarlar|İndirim uygulanacak ürünün tutarına verginin dahil olup olmayacağının seçildiği alandır.<br> ❗ _Tutara vergi dahil ise 'vergi dahil', vergiler dahil değil ise 'vergi hariç' seçenekleri seçilir._|
|Bu kampanya uygulama işlemini her zaman indirimsiz fiyata uygula	|Bu seçenek işaretlendiğinde ürün kampanyaya dahil olurken indirimsiz fiyatı üzerinden kampanyaya girer.	|
|Miktar|Kampanya uygulaması belirlenen bir ürün adedi üzerinden ise miktar girilmelidir. Miktar girildiğinde alt satırda yer alan oran, indirim tutarı ve tutar kampanyalarını girilen adet kadar ürüne uygular. Miktar girilmediğinde ise alt satırdaki kampanya işlevleri uygulanabilecek tüm ürünleri tek ürün gibi varsayarak işletir. Örneğin; indirim uygulanabilicek 3 ürün var ise miktar 1 olarak girildiğinde sadece 1 tanesine indirim uygular. Aynı durumda miktar girilmediyse bu 3 ürünün toplam fiyatını girilen indirim ile orantılayarak uygular. Mesela tutar olarak 100 TL girildiğinde bu 3 ürünün diptoplamını 100 TL'ye indirir.	|
|Oran|Ürünün fiyatına hangi oranda indirim yapılacağının girildiği alandır.	|
|İndirim Tutarı	|Ürüne uygulanacak indirim tutarının girildiği alandır. <br> ❗ _İndirim tutarı ürün fiyatından fazla ise kampanya uygulanmaz._|
|Tutar|Ürünün kampanya sonunda gelmesi gereken son fiyatıdır. Sistem bunun için yapılması gereken indirimi kendisi belirler.<br> ❗ _Girilen ürün miktarı biden fazla ise, ürünlerin toplam fiyatı girilen tutar olacaktır._ <br> ❗ _Oran,indirim tutarı ve tutar alanlarından sadece bir tanesi girilmelidir._ |
|Diğer Diller|**Ekle** butonuna tıklanarak diğer dil seçenekleri eklenebilir ve **Sil** butonuna tıklanarak seçilen bir dil silinebilir. Diğer dil seçenekleri sadece uygulama kriter metnine uygulanır.| 

Uygulama Bilgileri'ni kaydetmek için **KAYDET** butonuna tıklayınız


|Alan Adı|Açıklama|
|--|--|
|Bu promosyonu sepette bir kere uygula, başka örnek arama|Kampanya, seçilen uygulama şekline göre bir sepette bir defa uygulanır.|
|Ürün indirimli ise bu ürüne promosyon indirimi uygulama|Ürünün kendisi tek başına indirimde ise bu ürüne kampanya uygulanmaz.|
|Başka bir promosyondan ötürü indirim almış ürünlere promosyon indirimi uygulama	|Başka bir kampanya ile indirim almış ürünler bu kampanyanın uygulaması kapsamına alınmaz.|